Soko Moyondizvo

Maita Soko,`
Mujena wangu yuyu,`
Maita vaMoyo, Vhudzijena,`
Vari muMhakwe, Mukonde wangu yuyu,`
Tatenda vaganyamaropa,`
Mwana webveni, Mberekamacheche.`
Maita vari Mutemwa, vokuMakomo,`
Zvaitwa veMadzimudzangara,`
Maita zvenyu vari kuMayegoti,`
VaMbire vaMuchinei,``
Maita vaChimbuya,`
Vana vaDendenyore,`
Vakabva kwaNembire`
Tinotenda Sikarudzi weGorekore.`
Maita vari kuMatsvitsi,`
Vagari vomuDendenyore,`
Kuziva zvenyu vari kuMachiri,`
Madevaneruwere, vazere Hwedza,`
Mahomuhomu venhombatsva,`
Mushonganematavi,`
Utezutezu mumiti, uwakawaka muminda,`
Vakatya kurima, vanodya zvokuba,`
Vachipona nezvekutsvara.``
Maita VaChibatebate, Matarira,`
Soko Mukanya, vari muHwedza,`
Nyahuye Mukonde, Chirngo changu chichi,`
Vamapuna kumagaro,`
Vanofamba notupuno notufuta`
Twokupfonderesa zvinotorwa mumakura avaridzi,`
Aiwa zvaonekwa,`
VaMuombandaguta,`
Vadyi vemhani.